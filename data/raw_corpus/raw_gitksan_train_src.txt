'nakw-hl hli-daa 'wihl wil-'y g̲oo-hl wag̲ayt an-doosda wil jok̲-hl amxsiwaa
ii n 'wa-hl an-hahla'lst g̲oo-hl Stockholm si-wa-t-diit
ii hahla'lst-'y g̲oo-hl IBM
ii hlaa k'i'y-hl k'uuhl ii n sdil-hl an-siip'-in-sxw-'y g̲an-hl naks-t g̲oo-hl wag̲ayt Spain 'wa-i-'m
ii hlaa guxws luu yalt-xw-'m ii baasax̲-xw-'m g̲oo-hl Denmark
ii n yuxw-hl train ii yee-'y g̲oo-hl Stockholm
ii hlaa bakw-'m g̲oo-hl Stockholm ii ha'w-'y
ii 'nakw-hl 'wihl wil-'m gwila'l-hl g̲anuutxw g̲an wil-hl nee-dii lax̲'ni-sxw-'y g̲oo-hl gi-geenix
ii yee-'y g̲oo-hl an-hahla'lst-'y
ap yukw-hl ha-'nii-sgwaa'ytxw
ii nee-dii-t naa dim 'witxw-it
ii yee-'y loo-t n-ii dok̲-hl mail'y
ii hla-g̲ook̲ dim ha'w-'y ii ky'aa isxw-'y g̲oo-hl wilp xseek̲
ii daa-imaa-hl wil-'y g̲an wil-ni sg̲a-t'akw-hl aats'ip
ii hlaa yukw-hl dim xsaxw-'y ii nee-dii 'nim k̲'ak̲-hl aats'ip
ii xsi hlguxws-xw-'y ii lip ligi agwi-hl bak̲-a-'y ii ap nee-t
ii k̲'aa 'nii giihl-'y lax̲ ha-'nii-wan
ak̲-hl ligi 'wihl he-'y
ii 'nii yats-hl pipe n-ii gya'a wil sgi-hl pipe a-loo-hl ha-'nii-yo'oxs-xw
n-ii xhlii guu-t ii-n yats-hl pole loo-t up-ji ligi 'wihl wil-hl ligi-t naa
ii nee-dii-t naa ji 'witxw-it
agwiyukw-hl ha-'nii-sgwaa'ytxw-hl g̲an wil-hl nee-dii-t naa ji hahla'lst-it
ii he-hl t'ilx̲oo-txw-'y dim aam dim wil-'y yukw-hl bax̲-hl aks
ii ak̲-hl ligi 'wihl baasx-i-'y g̲oo-s-xwin
ii giihl-'y ii si'ix wok̲-s-'y
ii ap nee-t g̲an wil-na guu-hl hlgu pipe gi n-ii yats-hl aats'ip loo-t
ii hlaa am-hl g̲a-'nakw-it ii-n gya'a-hl g̲adaax-hl wilp xseek̲
n-ii jap-hl 'wii luu no'o dim xsi yuxw-i-'y ii 'nit-hl wil-'y
hlaa xsi-'ak̲xw-'y n-ii g̲ay-hoo ts'imil t'aahl-i-hl jap-i-'y g̲oo-hl ts'im wilp xseek̲
hlaa yukw-hl hahla'lst-'m ii ha-'nii-g̲oot-'y wil-hl ii'uxwt g̲ani-wila-t 'nii yuxw-diit-hl office-'y
ii he-diit oo 'nit Canadanska flika t-un an-t kw'as-in-hl wilp xseek̲