k̲'ay yukw-hl hlgu-ts'uusk-'y k̲'ay hlgu-ts'uusk-'y dis wil-hl hogwin kw'itxw-hl hli gu'm a-loo-hl g̲a'a-hl Gijigyukwhla'a
k̲'ay yukw-hl jok̲-'m g̲a'a-hl ts'im wilp-s nox̲-'m g̲an nigwoot-'m
ii hogwin kw'itxw-s Man-hl wa-t Man hogwin kw'itxw Jacob Brown
ii hasak̲-t dim-t mehl-i-hl wila wil-t win yukw-hl silin-asxw-t
ii hlaa yukw dim saa yee-t
ii-t dok̲-hl walk̲'a 'nit-hl g̲abii-hl dim hoox-i-t dim wila da'ak̲hlxw siilin-asxw-t
ii hasak̲-t dim-t mehl-i-t loo-'m wila wil-t
ii-t wen-di-'m t'aa-t-i-t 'nuu'm 'nii'y g̲an-hl g̲a-sdik'eekw-s-'y
ii 'nii win he-t dim mehl-d-i-'y t-xwin loo-n
yukw-hl yee-'y dim silin-asxw-'y ii t'aa-hl bisde'y sg̲a t'aa-hl bisde'y diye 'nit
ii n gya'a-hl x̲adaa
yukw-hl hasak̲-'y dim n tx̲oog̲-in-hl g̲al-ts'ep-'y
ii ji-da hlen-txw-'y diya
dim ii gipaykw-hl bisde'y dim ii huut-hl x̲adaa hasak̲-'y
ii 'nii win nee-dii x̲s-del-txw-s Man
disim t'aa 'nit gya'a-t 'nuu'm gya'a-t wila jep-t-i-'m gya'a-t wila wil-'y
ii-n dip gidax̲ gu-hl wil-t
gu-hl g̲ay guxw-i-n bisde'y ji ligi x̲adaa
ii 'nii win t'aa-t
ii he-t ji-da n guxw bisde'y
ji-da n guxw bisde'y dim ii k̲'am ky'ul 'nii'y dim yook̲-xw-it
ii ji-da gibee-'esxw-'y wag̲ayt dim an suwi yee-hl bisde'y
dim ii-n da'ak̲hlxw dim hogwin yee g̲a'a-hl ts'uusk-m hogwin dulp-in-sxw-'y g̲a'a-hl x̲adaa
dim ii-n da'ak̲hlxw dim n guxw-t dim ii tx̲ook̲-xw-hl walk̲'a 'nit-hl gyet
ii 'nii win hlis-xw-t mehl-i-t loo-'m ii daa'whl ha'w-t
ii hlaa gilbil sa hlis-it saa daa'whl-it dis wil-hl n heksim-hox̲ gya'a-t
ii hugwin bax̲-'y g̲o'o-t ii 'nii win he-'y loo-t
nee-m da'ak̲hlxw dim-ma mehl-i-hl wila wil-hl bisde'y gi
ii 'nii win he-t dim hogwin kw'itxw 'nii'y g̲a'a-hl wilp-s nox̲-n dim ii-n mehl-i-t loo-n
ii gukws ha'w-'y ii n gibe-'esxw-'y loo-t ii-t mehl-i-hl wila wil-hl bisde'y
ii yukw-t mehl-i-t ii 'nii win he-t
yukw-hl silin-asxw-'y ii hasak̲-'m a-loo-hl x̲adaa
ii hasak̲-'m dim tx̲ook-in walk̲'a 'nit-hl gyet ii sg̲a t'aa-hl bisde'y
ii ji-da hlen-txw-'y dim ii gipaykw bisde'y
ii 'nii win he-s Man betl'a betl'a betl'a betl' diya dim wila gipaykw-hl bisde'y
sim 'nii win hlen-txw-'y diya sim 'nii win hlen-txw-'y kw'es-in-'y-hl g̲an
ii ts'eek̲xw-hl win-dii-t liipaykw-hl bisde'y ii 'nii win gipaykw-diit ii-ma x̲a'ni-t betl'a betl'a betl'a betl'a betl'
ii nee-dii hasak̲-'y dim an hlen-txw-'y dim wila huut-hl x̲adaa siilin-asxw-'y win sg̲a t'aa-hl bisde'y
win-na k'uxw gya'a-s Man Jacob Brown ii n hox̲ gidax̲-t nee-m da'ak̲hlxw dim-ma mehl-i-hl wila wil-hl betl'a betl' loo-'m-aa
ii 'nii win si-t'aa-'ma-m si-we-t-i-'y-t Man Betl'a Betl'
'nii g̲an wil-hl we-'y gyuu'n a-s Betl'a Betl'
g̲abii-hl he-'y