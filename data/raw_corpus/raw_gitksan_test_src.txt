dim mehl-d-i-'y wila wil-hl win ksi hogwin bakw-hl mis-maaxwsxw-m gyet g̲o'o-hl ts'ep-'m gitwinhlguu'l gik'uuhl
ha'wen-dii 'nakw hli-da bakw-hl gyet dip-xwin ii sag̲ayt-g̲oot-in-diit-hl hli gyet-i-hl gitwinhlguu'l
hasak̲-diit dim mehl-diit win hlaa dim sii ha-'nii-jok̲-t g̲o'o-hl win t'aa-hl g̲alts'ep-hl Gitwinhlguu'l
'nit sa-g̲oot-xw-hl government si-we-t-diit ii dim 'nii wen-hl dim jok̲-hl aluu-gi-gyet g̲o'o-hl lax̲ reserve si-we-t-diit
gu g̲an-wil-t diye-hl hli gyet-i-hl Gitwinhlguu'l e-hl 'nii jok̲-'m g̲o'o-hl lax̲yip-'m g̲o'o-s-xwin
ii nax̲'ni-diit win dim bakw-hl si-we-t-diit e-hl surveyors
way dim-dii dep-diit-hl g̲a-'nakw-it-hl 'naayetsa'a dim win daa'w-hl reserve si-we-txw-ist
ii am win ky'ax̲ he-hl Gitwinhlguu'l dim 'wii-t'is dim wag̲ayt jog̲o daa'whl g̲o'o-hl k'i'y-hl sg̲a'nist dim ii lok̲'on daa'whl g̲o'o-hl k'i'y-hl aks g̲o'o-hl ksen 'nii g̲a-'wa-it k̲'ali daa'whl g̲o'o-hl Meji'aadin 'nit-hl hasak̲-diit-hl reserve
way ii nee-dii he-hl Indian Agent-ima'a si-we-txw-it e-hl Indian Agent en-t sag̲ayt-g̲oot-in-hl gyet sag̲ayt-wen-diit
ii 'nii win he-hl hli gyet-i-hl Gitwinhlguu'l ji-daa nee-ji wil-si'm way ii nee-dim-dii hasak̲-'m e-hl k̲'am hlgu-ts'uusx-hl lax̲yip-hl dim ksi jep-i-si'm
way ts'ax̲ wil-t-ii-hl he-hl Gitwinhlguu'l ii nee-dii hasak̲-diit e-hl reserve nee-dii hasak̲-'m dim dip suwii gi'nam-hl lax̲yip-'m dihiida
ii he-diit-g̲at e-hl Indian Agent dim-t ha'wit-in-hl surveyors dim suwii huut-in-diit-hl surveyors
way ts'ax̲ wil-t-ii-hl he-hl Gitwinhlguu'l ii nee-dii hasak̲-diit-hl reserve ii hets'im-hox bakw-t-g̲at-hl surveyors
ii si-t'aa-'ma-m dep-diit-hl hlidaax-hl hlgu lax̲ ha-'nii-jok̲
ii al-'alg̲al-t-g̲at-hl gyet hlis he-diit e-hl surveyors nee-m-dim hogyax̲ dim wil-si'm ji-daa si-t'aa-'ma-si'm
ii k̲'ap g̲ani-wila yukw-hl surveyors
way ii sag̲ayt-g̲oot-in-hl ky'ul-hl sim'oogit hli gyet-i-hl Gitwinhlguu'l ii he-diit dim sg̲a-sgi-txw-i-'m dim suwii huut-in-'m 'nidiit
ii hasak̲-'m dim hogwin lit-xw-hl k̲'ay limx̲s-m gyet dim en-t hlimoo-'m
way 'nit-hl wil-diit
ii-t hap-diit-hl surveyors
ii-t dok̲-diit-hl an-dep-a'a tape dip si-we-di-t
dok̲-diit-hl an-hoox-a'a surveyors equipment si-we-di-hl an-hooy-a'a-hl surveyors
ii-t sim kwhlii his-yets-diit e-hl luuhligyootxw
ii-t huut-in-diit-hl surveyors
nee-dii 'nekw-t ii bakw-hl police
gidi-dok̲-diit-hl naa-hl g̲ay ha'niig̲oot-diit huk-sxw-it e-hl win sim kwhlii gat-g̲oo-din-diit-hl an-hoox-a'a-hl surveyors
ii-t luu-wen-din-diit
hlis-t di-seks-hl police-hl gyet en-t sim kwhlii his-yets-hl an-hoox-a'a-hl surveyors ii g̲ani 'nit-hl he-hl hli gyet-i-hl Gitwinhlguu'l
k̲'ap dim sg̲a-sgi-txw-i-'m
ii luu-wen-hl ligi gwilun-ima'a-hl sim-gi-gyet g̲o'o-hl Oakalla Prison si-we-txw-it
ligi t'imis-ima'a-hl k'uuhl luu-wen-diit
way ii yukw-hl luu-wen-hl sim-gi-get dip-xwin ii hets'im-hox bakw-hl surveyors
way ii sim di-t'e'l-t ii-t dep-diit-hl hlgu-ts'uusx-hl lax̲ ha-'nii-yip gi'nam-i-hl Indian Agent t-xwin e-hl hli gyet-i-hl Gitwinhlguu'l
one mile by one mile diphiida 'nuu'm
g̲asg̲oo-hl lax̲bits'iixw-hl surveyors ii k̲'ap 'nit-hl g̲an-wil-hl he-hl Gitwinhlguu'l gyuu'n nee-dii sgi-dim-dii k'uhl t'aa-ti-hl surveyors reserve
nee-dii gu ji t'am-diit diye-hl he-t
'nit-hl g̲abi-it